QUOD superiore praefatione spoponderam, fore ut binos, qui vulgandi
restabant, fasciculos testudinis fabricam illustrantes, interjectis singulorum
spatiis annorum publici juris facerem, id, quoniam interim intellexi loco-
rum distantiam et commercii librorum ambages, adeo brevi intervallo se-
paratim edendis, nimio esse obstaculo, meliusque Tuo commodo provisum
iri, si quae dividenda primum videbantur, in unum missum colligerem,
conjunctim nunc Tibi, Lector studiose, praesto.

In quibus absolvendis utrum eruditorum exspectationi satisfecerim,
esto apud aequos dijudicatio. Equidem, qui religiose omnia tractavi, nul-
lius mihi conscius incur-iae, arbitri vel severioris sententiam non anxie exti-
mescendam esse confido. Neque enim loci, in elegantiore artium cultu etiam-
nunc paullo rudioris, inopia peritorum dlversissimi generis artificum, nec
sumptibus omni aestimatione et omni lucro, vix unquam redundando, pro-
fecto majoribus, neque temporum denique literarum studiis plurimum ob-
stante iniquitate, ab opere, omni qua inceperam industria perficiendo, po-
tui absterreri. Atque quidem assiduam diligentiam non minus in illis rebus
posui, quae novitatis aliqua commendatione eminebant, vel, pro sua natu-
ra, majoris curae in ipsis eruendis adhibitae documenta datura polliceban—
tur, sed pari studio ea sum prosecutus, quae compendii causa magna parte
omittenda erant, nec speciatim ornari, sed, veluti accessoria, transeundo
et, ut intra justos limites me continerem, non nisi brevissimis verbis indi-
canda videbantur.

Quare erit fortasse nonnunquam cum ii, qui nostras hasce Tabulas ad-
ibunt, non sentient, paucas illas lineas, eam tenuem explanationis pagellam
tanto nobis temporis atque operae impendio stetisse. Quodsi vero alii, diffi-
cultatum quae hujuscemodi conatus premunt probe gnari et inter eos passim
altioris subsellii viri, benigne de me meoque opere judicent, hanc soliciti
laboris gratissimam laudem eorum humanitati acceptam referre, neque ta-
men ideo mihi memetipsum ubique satisfecisse, profiteor.

Reliquum nunc, ut, commentariis adjectis, operi colophonem impo-
nam. Quod duplici modo perfici poterat: vel ita, ut, missis aliis, non
nisi europaeae testudinis fabricam singillatim, per varia corporis systemata,
ordine percenserem3 vel, ut omnem testudinum familiam amplexus, uni-
versam aliquam Clzelonographiam tentarem eamque perpetua et mutua ali·

orum quorumcunque animantium comparatione illustrarem. n*

