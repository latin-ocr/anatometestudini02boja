Alterum illud in promtu erat3 nee vero omnem, quam concupiveram,
cujusque capacissima esse materia videbatur, utilitatem promittebat, neque
alacri eo animi vigore perfici poterat, qui magnae molis operi par esset„ Dici
enim non potest, ut alia innumera taceam impedimenta, quantum mole-
stiae, immo taedii secum serat, in centies explorata centies redire3 quae
plus minus operose parata sunt depingere, depictis siglas inscribere, dein
aeri incidendis intenta cura invigilare, incisa iterum iterumque corrigere
et emendare, porro ad iconum excudendarum opus regendum frequen-
ter adstare, excusa passim coloribus exstruere, praeterea explicatione illu-
strare, postremum quae sub typographi prelo sudant multoties ab erratis
expurgare, atque ita non dies noctesque solum, vsed integros menses et
continuos annos iisdem rebus immorari.

Alterum verO, quod magis probandum videbatur, minus expeditum se
praebuit, utpote librorum rerumque naturalium multiplicem apparatum
efflagitans«. Enimvero solis libris consulendis non erat acquiescendum.
Siquidem hisee, cum pace summorum virorum dixerim, ad nostri argu-
menti res plurimum in utramque partem disputatur, de omnibus quaeritur,
certi parum affirmatur. Igitur ut a fontibus potius haurirem, quam rivu—
los consectarer, illam mihi legem positamesse intellexi, ut ipsam ante omnia
naturam adirem, atque ideo ex hae nostra exoticarum quarumlibet rerum
penuria, priusquam de commentariis in lucem edendis aliquid statue-
rem, ad inclytos atque locupletissimos historiae naturalis aliarum regio-
nem thesauros me conferrem.

Quae, quoniam ad incertam futuri temporis opportunitatem erant ab·
leganda, interea opus nostrum ita ad finem perducendum putavi, ut, sui
quodammodo juriS, neque necessaria parte orbum, neque veluti disjectis
membris difforme esset. Quod, quantum per aequabilitatem universo li-
bro servandam licuit, pleniore paullo figurarum interpretatione, interca-
latis passim observationibus et prae ceteris frequente affinium, vel mutuo
sese illustrantium, locorum citatione mihi videor effecisse.

Hisce interim utere, quasi commentariis diffusioribus carere debuis-
sent. Nec plura. Vale!

Scrib. vilnae, postridie Idus Julias 1821.

L. H BOJANUS.

